---
---
# Kmom02: LESS och responsivitet

LESS var nytt för mig, men egentligen är det samma sak som SASS, bara kompileringen
skiljer sig åt. Att dela upp CSS-en i mindre moduler är ett väldigt bra sätt att
jobba på. Använder man en CSS-preprocessor, som ger en tillgång till
variabler, mixins och nestings med mera, så blir det nästan trevligt att jobba med
CSS. När man dessutom använder sig av CSS-postprocessorer, som exempelvis uglify,
minify och automatiska vendor-prefixes, så blir det ännu viktigare att man har
ordning och reda på sina CSS-filer!

Jag har stött på Make tidigare, när jag kompilerat program eller operativsystem, men
egentligen inte funderat så mycket över vad det är jag gör. Först när jag började
använda mig av Webpack så insåg jag värdet av "byggprogram" som hjälper utvecklare
att skripta allt som behöver göras för att processa, kompilera, paketera och hantera
ens kod. Även testning och kodanalys kan automatiseras så att småbuggar och kod som
exempelvis är onödigt komplex eller avviker från projektets kodstandard inte slinker
igenom. Jag anser att byggverktyg av detta slag numera är nödvändiga i alla webbprojekt,
eftersom komplexiteten är så hög och att det dessutom finns många säkerhetsaspekter
att ta hänsyn till.

Att kompilera LESS-filer till CSS-filer går relativt smidigt, det vänjer man sig
snabbt vid.

Mitt tema är inspirerat av natur; basen är grön och jag har använt mig av bilder som
innehåller mycket himmelsblått. Eftersom jag trivs med och gillar dessa färgkombinationer. Jag har valt att använda mig av sans serif-teckensnitt genomgående
eftersom det ger ett modernare och mer futuristiskt intryck. Jag är ju väldigt
teknikoptimistisk och framtidsorienterad, vilket designen kan förmedla känslomässigt.

Min TIL för detta kursmoment är LESS i sig och även att jag numera har skapat en bra
struktur på min CSS, vilket jag kan ha nytta av i alla kommande webbprojekt.
