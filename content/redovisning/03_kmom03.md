---
---
# Kmom03: Grid, layout, typografi

Att använda en vertikal grid kan upplevas både som ett stöd och som en begränsande faktor, men för min del fungerar det allra mest som en påminnelse om att det behövs luft i designen. Jag tenderar nämligen att använda allt tillgängligt utrymme – vilket lätt kan upplevas som ”plottrigt” eller ”för mycket”.

Den horisontella eller typografiska grid:en hjälper en att placera ut allting i en ”rytm” baserat på rot-teckensnittets baslinje – eller utifrån en viss radhöjd (”the magical number”) beroende på hur man ser det. Även denna hjälper till att få in luft i designen, men också att skapa en mer harmonisk och ”lugnare” webbplats.

Jag valde typsnitt till brödtexten utifrån kriterierna att jag ville att det skulle kännas modernt och ”webbigt” – alltså vara intimt förknippat med webbdesign och vara designat för bildskärmar – samt slutligen utifrån min personliga smak. Vilket ledde till **Roboto** :-). Enligt teorin skulle jag därmed helst välja ett serif-typsnitt till rubrikerna, men jag tycker de känns lite ”mossiga” – jag ville ha något roligare och mer personligt. Och kompakt – eftersom rubrikerna tenderar att bli rätt långa på denna webbplats. Först försökte jag med **Inter** men det ville sig inte riktigt eftersom jag inte fick `@supports` att fungera ihop med **LESS** (!?) – så då fick det bli **Bubblegum Sans** :-D.

Jag kände till grid-baserade layout-tekniker sen tidigare, och har nog försökt mig på att använda mig av dessa, men detta var nog första gången som jag gick i mål – alltså lyckades slutföra en design som helt och hållet är anpassad till en grid!

Att använda mig av **LESS** och moduler känns ok, och det har fungerat relativt bra att återanvända vissa moduler. Dock är jag inte helt och hållet kompis med LESS syntax, som jag tycker är mindre intuitiv än **SASS**, som jag personligen föredrar. Jag har också fått spendera väldigt mycket tid åt att felsöka/lära mig **ANAX** och **@desinax**-modulerna – vilket inte känns helt optimalt eftersom jag inte kommer att använda dessa utanför skolan. Men å andra sidan är det trots allt väldigt lärorikt med felsökning – om än frustrerande!

Jag tycker faktiskt att jag lyckat bibehålla responsiviteten utifrån min ursprungliga plan även efter grid-anpassningen. Men det var inte helt enkelt. Fick jobba övertid. ;-)

Min TIL för detta kursmoment är nog hur man i praktiken implementerar en typografisk design på en webbplats. Teorin kunde jag innan, men nu känner jag även att jag i praktiken behärskar de typografiska principerna; som  val av och storlek på typsnitt, radbredd och höjd, vertikal rytm, indrag, indelning i block och utplacering på sidan. Inte så dumt!
